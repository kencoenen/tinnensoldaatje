---
layout: post
title:  "Laat ik mezelf even voorstellen"
categories: crowdfunding
author: ken-coenen
---

Ik ben Ken (32), papa van twee zonen Emmett (3) en Elliott (0).

Sinds mijn 7 jaar kom ik in aanraking met muziek. Ik herinner het mij alsof het gisteren was. Ik wilde dolgraag saxofoon spelen. Toen de leerkracht me vroeg welk type, antwoordde ik steevast "Baritonsaxofoon!", niet wetende dat dat instrument groter was dan mezelf. Ik ben dan maar met altsaxofoon begonnen en heb dit gedaan tot mijn 18 jaar.

Enkele jaren geleden heeft de muziekmicrobe me terug te pakken gekregen. Deze keer akoestische gitaar, omdat je daarbij kan zingen! Kort nadien zijn ook de kinderliedjes begonnen, eerst bestaande, maar dan __eigen composities__. Sinds 2016 volg ik ook zangles bij Kim Meyns in Mortsel.

Voor de doopviering van mijn petekind componeerde en produceerde ik 16 kinderliedjes en maakte ik er een boekje bij met bijpassende foto's van de neefjes en nichtjes. Omdat ik merkte dat mijn zoon van drie jaar en zijn neefjes vele liedjes spontaan begonnen mee te zingen, had ik met het project graag verdere stappen gezet.

__"Samen naar het park"__ wordt een __geïllustreerd kinderboek met CD__ met zelf geschreven kindermuziek.

Er spelen ongelofelijk veel muziekideeën door mijn hoofd. Dit project is hopelijk het eerste van vele anderen!

Als dit project slaagt, dan lijkt het me superleuk om nog boekjes te maken. Om een samenhangend verhaal te hebben, heb ik voor dit project een aantal liedjes niet gebruikt. Misschien komt mijn droom uit en zullen we boekjes over andere thema's kunnen lezen. Wat denk je van "Samen naar de dierentuin"? Of "Samen naar het attractiepark"?

Een mens mag al eens dromen...!