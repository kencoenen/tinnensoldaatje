---
layout: post
title:  "Afspraak met illustratrice Inge Wynants"
categories: tekeningen
author: ken-coenen
image: /assets/images/blog/doorgaan_thumbnail.png
---

Na vanavond ben ik nog enthousiaster geworden over het project.
Ik had een afspraak met Inge Wynants, vrouw van een ex-collega.
Inge heeft kunsthumaniora gestudeerd en luisterde via mail naar de reeds opgenomen liedjes.

Haar reactie:

> Ik heb je liedjes beluisterd. Ze zijn heel leuk! ... Ik wil me dan concentreren om enkele tekeningen te maken bij jouw kinderliedjes. Nadien kunnen we dan bekijken of het de goede richting uit gaat en eventueel verder samen werken.

Ze had op een tekenblok wat dingen uitgeprobeerd:
gelaatsuitdrukkingen van het hoofdpersonage, struikjes en vogeltjes.
Daarbij werd er geëxperimenteerd met verschillende tekenstijlen en materialen.

Dan liet ze mij één uitgewerkte tekening zien voor het lied *Doorgaan*.

<img src="{{ '/assets/images/blog/doorgaan.png' | prepend: site.baseurl }}" class="image fit" alt="Doorgaan illustratie" />

Heldere kleuren, een guitig personage, leuke kleertjes die te drogen hangen aan de wasdraad.
Wauw!
Ik had niet gedacht dat er al zoiets concreets zou liggen.

Dit geeft me energie om muzikaal alles verder uit te werken!