---
layout: post
title:  "Ontmoeting MotorMusic"
categories: muziekproductie
---

Vandaag had ik een ontmoeting met MotorMusic.
MotorMusic is een muziekproductie maatschappij in Mechelen met een aantal grotere en kleinere opnameruimtes.
Bij het binnenkomen werd ik hartelijk ontvangen.
Aan de muur hingen CD covers van artiesten als Bart Peeters en Milow.

Best spannend, maar Hans Bellens heeft me enorm gerustgesteld.
Hij dacht aan de telefoon reeds mee na over het project en hoe MotorMusic me bij de realisatie zou kunnen bijstaan.

Ik sprak met Stef Lenaerts en Frederick Tack, die zichzelf The Evil Writers noemen.
Ze hebben muziek productie gestudeerd en werken ook songs uit voor bekende artiesten.
Momenteel doe ik alles zelf, gaande van liedjes componeren, gitaar, zang en piano opnemen thuis, tot het mixen en masteren.
Het ene resultaat al beter dan het andere.
Vooral op geluidstechnisch vlak zoek ik ondersteuning door professionals.

Ik had vooral veel vragen:

- Hoe werken met studiomuzikanten?
- Doen jullie ook mixing en mastering?
- Wordt de muziek best in één keer opgenomen (zang en gitaar tegelijk) of apart?

Na een twee uur (!) durend gesprek, kreeg ik een rondleiding.
Stef toonde mij enkele studioruimtes.
Ondanks de verbouwingen die gaande waren, waren die tip top in orde.

Ik kijk er super naar uit om mijn muziek hier concreet te maken!