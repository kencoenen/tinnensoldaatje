---
layout: post
title:  "Ontmoeting MotorMusic"
categories: muziekproductie
author: ken-coenen
image: /assets/images/blog/motormusic.png
---

Vandaag had ik een ontmoeting met MotorMusic.
MotorMusic is een muziekproductie maatschappij in Mechelen met een aantal grotere en kleinere opnameruimtes.
Bij het binnenkomen werd ik hartelijk ontvangen.
Toen ik in de zetel zat, viel mijn oog op de muur vol CD hoezen van artiesten als Bart Peeters en Milow.

Best spannend, maar Hans Bellens heeft me enorm gerustgesteld.
Hij dacht aan de telefoon reeds mee na over het project en hoe MotorMusic me bij de realisatie zou kunnen bijstaan.

Ik sprak met Stef Lenaerts en Frederick Tack, die zichzelf __The Evil Writers__ noemen.
Ze hebben muziekproductie gestudeerd en werken ook songs uit voor bekende artiesten.
Vooral op geluidstechnisch vlak zoek ik ondersteuning door professionals.
Momenteel doe ik alles zelf, gaande van liedjes componeren, gitaar, zang en piano opnemen thuis, tot het mixen en masteren.
Het ene resultaat al beter dan het andere.

Ik had vooral veel vragen:

- Hoe werk je met studiomuzikanten?
- Doen jullie ook mixing en mastering?
- Wordt de muziek best in één keer opgenomen (maw. zang en gitaar tegelijk) of apart?

Na een twee uur (!) durend gesprek, kreeg ik een korte rondleiding.
Stef toonde mij enkele studioruimtes.
Ondanks de verbouwingen die gaande waren, waren die tip top in orde.

We zullen zien wat de kostprijs zal zijn en ik kijk met spanning uit naar de offerte.
Het zou in ieder geval wel top zijn mocht ik mijn muziek hier concreet kunnen maken!