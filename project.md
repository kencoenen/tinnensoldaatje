---
title: Over het project
call_to_action: Contact
show_in_navigation: true
navigation_order: 2
---

Voor de doopviering van mijn petekind componeerde en produceerde ik 15 kinderliedjes en maakte ik er een boekje bij met bijpassende foto's van de neefjes en nichtjes. Omdat ik merkte dat mijn zoon van drie jaar en zijn neefjes vele liedjes spontaan begonnen mee te zingen, had ik met het project graag verdere stappen gezet.

"Samen naar het park" wordt een geïllustreerd kinderboek met CD met zelf geschreven kindermuziek.

Het finale product is een verzorgd boek voor kinderen van 2-6 jaar waar kinderen thuis of tijdens een autorit kunnen in lezen en de dingen zien die bezongen worden in rustgevende en vrolijke muziek, van je aankleden tot een bezoek aan het park, dromen over hun beroep later, hun lievelingskleur, slapengaan, enz.

<img src="{{ '/assets/images/covers/boek-render-wide.png' | prepend: site.baseurl }}" class="image fit" alt="Samen naar het park" />

### Muziek thema's

* "Samen naar het park" gaat over mama en papa die leuke dingen met je doen
* In het liedje "Doorgaan" zing ik over jezelf **aankleden**
* "Later ben ik groot" gaat over **dromen** wat je later wil worden
* "Vallen (is zo slecht nog niet)" gaat over de leuke dingen die na het vallen komen, zoals een **kus van mama**!
* Het liedje "Oranje" gaat over een **lievelingskleur** hebben
* "Boos" gaat logischerwijs over boos zijn, maar ook over hoe snel kinderen vergeten waarom ze boos zijn!
* "Janneke maan" bezingt hoe de maan en de sterren 's nachts over ons waken
* En zo zijn er in totaal reeds **15 liedjes** voor dit boek uitgewerkt!

### Illustraties

Het boek zal mooie illustraties bevatten van **Inge Wynants**. Zij werkte al één illustratie uit om een idee te hebben of de stijl oké was, ik vond het alvast super! Wat vind jij van onderstaande voorbeeldpagina voor het lied "Doorgaan"?

<img src="{{ '/assets/images/blog/doorgaan.png' | prepend: site.baseurl }}" class="image fit" alt="Doorgaan illustratie" />

### Voorleesmomenten

Om het project te promoten en reacties van andere kinderen buiten mijn eigen zonen, neefjes en nichtjes te zien én horen, hou ik op verschillende scholen, evenementen en beurzen voorleesmomenten. De liedjes worden live uitgevoerd op akoestische gitaar. Dit kan uiteraard ook een privé-optreden zijn op een familie- of verjaardagsfeestje.

### Dromen over de toekomst

Als dit project slaagt, dan lijkt het me superleuk om nog boekjes te maken. Om een samenhangend verhaal te hebben, heb ik voor dit project een aantal liedjes niet gebruikt. Misschien komt mijn droom uit en zullen we boekjes over andere thema's kunnen lezen. Wat denk je van "Samen naar de dierentuin"? Of "Samen naar het attractiepark"?

Een mens mag al eens dromen...!